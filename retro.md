# Sprinttien retrospektiivit
Muistiinpanot ja kehityskohteet sprinttien päätteeksi pidettävistä retrospektiiveistä.

## Sprint 1 (19.11.2025)
Tiimissä ollaan tyytyväisiä siihen, että alun kaoottisesta kokonaiskuvasta päästiin sujuvasti eteenpäin ja saatiin esimerkiksi repositoriossa ollut sotku pääosin siivottua ja tuotettua sen tilalle toimivaa koodia. Myös aluksi ajatuksena haastavalta tuntunut git branchien käyttäminen sujui lopulta yllättävän hyvin, eikä suuria merge-konflikteja tai muita ongelmia syntynyt.

Koodaamiselle oli lopulta melko vähän aikaa, mikä turhautti osaa tiimin jäsenistä, vaikkakin tämä seikka oli jo etukäteen tietossa kurssin asettamien ajankäyttörajoitteiden takia. Ohjeita oli myös hieman hankala löytää, kun niitä ei oltu koottu tiettyyn paikkaan selkeäksi kokonaisuudeksi, vaan niiden etsimiseen kului jonkin verran aikaa. Osittain käytettävissä olevan ajan vähyyden takia tiimin jäsenille ei ole ehtinyt syntyä täydellistä kokonaiskuvaa ohjelman toiminnasta ja repositorion sisällöstä.

Kokonaiskuvan parantaminen jokaisen kohdalla on asia, jossa tiimi koittaa kehittyä. Mietimme, että asian kanssa päästään todennäköisesti etenemään, kun vastuualueet kiertävät (esim. jäsen, joka kirjoitti sprintissä 1 lomakkeita voi kirjoittaa sprintissä 2 testejä). Koodaamiseen voitaisiin saada vapautettua aikaa enemmän suunnittelemalla tapaamisia paremmin, jolloin aikaa kuluisi vähemmän pallotteluun. Voitaisiin esimerkiksi muodostaa ennalta asialista tapaamiselle tarvittaessa.

Ryhmän tapaamiset tapahtuivat sekä paikan päällä kampuksella että etänä. Etänä toteutettiin jo sprintissä 1 jakautumista pienempiin ryhmiin koodatessa, ja tämä koettiin käytännöksi, jota halutaan toteuttaa jatkossakin.

## Sprint 2 (26.11.2025)
Kokeilimme toisen sprintin retrossa ohjaajan suosituksesta [retrotool.oi](https://retrotool.io/)-työkalua ja sieltä löytyvää Start, Stop, Continue -pohjaa. Kirjasimme ensin ajatuksia itsenäisesti ja kävimme ne sitten vielä läpi keskustellen.

**Start** = mitä uutta voisimme tehdä parantaaksemme tiimin toimintaa
- Taskien tarkempi aikatauluttaminen ja järjestäminen, etenkin jos jonkin taskin suorittaminen vaatii ensin, että jokin toinen taski on saatu tehtyä. Nyt esimerkiksi testien kirjoittaja joutui odottamaan, että itse feature tuli valmiiksi.
- Aikataulutetut statuspalaverit/juttuhetket sprintin alkupuolelle ja loppupuolelle. Lyhyt tapaaminen riittää: kaikki voivat nopeasti kertoa statuksen ja yleiskuva pysyy kirkkaana, eikä sprintin lopussa olla epätietoisia taskien valmistumisesta.
- Kirjatakaan sprintin edetessä käytetyt tunnit tarkemmin backlogille. Tällöin pystytään myös paremmin näkemään, kenellä on vielä kapasiteettia ja kenellä ei.

**Stop** = mitä turhaa tai työtä hankaloittavaa teemme, joka meidän kannattaisi lopettaa
- Pyritään siihen, ettei ajauduta eristyksiin ja työstämään siiloissa omia taskejamme. Jaetaan sen sijaan statuksia aktiivisemmin esim. Telegramissa ja tapaamisissa

**Continue** = mitä jo teemme ja meidän kannattaisi jatkaa tai voisimme tehdä vielä enemmän
- Lisää parikoodausta! Olemme jo nyt tehneet jonkin verran asioita ryhmässä ja pienemmissä porukoissa, mikä on toiminut hyvin.
- Luetaan arvosteluperusteet ja materiaali vielä tarkemmin ja tarpeen tullen useastikin, jottei tule unohduksia ja kaikki tiimiläiset ovat perillä kunkin sprintin vaatimuksista. Jatketaan näiden vaihtuvien vaatimusten kirjaamista myös backlogille muistiin.
- Kommunikointi on pelannut hyvin ja esim. avun pyytäminen tuntuu helpolta.
- Olemme onnistuneet jakamaan storyt selkeiksi taskeiksi.

### Kehitystoimenpiteet

Äänestimme lopuksi kolme kehitystoimenpidettä, joihin haluamme erityisesti panostaa seuraavassa sprintissä.
1. Ohjeiden tarkempi lukeminen: Kaikki katsovat läpi sprintin 3 arvosteluperusteet hyvissä ajoin
2. Aikataulutuksen ja ymmärryksen parantaminen: Pidetään lyhyt juttuhetki joka perjantai ja maanantai (livenä tai Discordissa), jossa käydään storyjen ja taskien statukset läpi
3. Työtavat: Enemmän parikoodausta mahdollisuuksien mukaan
